<style>
    .numberCircle {
        border-radius: 50%;
        width: 36px;
        height: 36px;
        padding: 3px 9px;
    
        background: #5338ff1a;
        color: #5338ff;
        text-align: center;
    }
</style>

<h3 style="color: #5236FF">ออมเงิน เดอะซีรีย์ Ep.2 4 อุปสรรคที่ทำให้คุณ เก็บเงินไม่อยู่ </h3>
<p>สำหรับหลายท่านที่อยากมีเงินเก็บ สิ่งแรกที่ทุกคนต้องทำก็คือการ “ออม” การออมเป็นสิ่งที่ใครหลายคนต่างก็รู้จัก  แต่ก็มีทั้งคนที่ทำได้และทำไม่ได้  แล้วเพราะอะไรถึงทำให้หลายคนทำไม่ได้ เรามาดูคำตอบกันค่ะ</p>
<p>สำหรับหลายคนที่มีความริเริ่มอยากออมเงินนั้น  มักจะเจออุปสรรคหลายอย่างมาขัดขวาง ซึ่งขอ<b style="color: #5236FF">สรุปมา 4 อย่างคือ</b></p>

<h4 style="color: #5236FF"><span class="numberCircle">1</span> การขาดวินัย</h4>
<p>สำหรับข้อนี้ต้นเหตุหลักก็คือตัวของคุณเอง หลายคนมักจะมีพฤติกรรมผลัดวันประกันพรุ่ง เวลาตั้งเป้าหมายว่าจะออมเงินทีไรก็มักจะคิดว่าราจะเริ่มวันพรุ่งนี้  แต่ก็คิดแบบนี้ในวันต่อๆไปตลอดทำให้ไม่สามารถทำได้สักที หากคุณสามารถปรับพฤติกรรมของตัวเองได้ เปลี่ยนจากเราจะเริ่มในวันพรุ่งนี้เป็นเราเริ่มวันนี้เลย เพียงแค่นี้คุณก็จะมีเงินออมเป็นของตัวเองแล้ว</p>

<h4 style="color: #5236FF"><span class="numberCircle">2</span> ความโลภ</h4>
<p>ความโลภ ถือว่าเป็นกิเลสที่มีในตัวของมนุษย์ทุกคน ถ้าเราควบคุมไม่ได้เงินในกระเป๋าของเราก็คงจะไม่เหลือแน่นอน ซึ่งมันมักจะอยู่คู่กับการ ลงทุน หลายคนไม่ได้ศึกษาข้อมูลการลงทุนมาด้วยตัวเอง  และยังขาดความรู้อีกมาก แต่มักได้ยินคำกล่าว หรือคำบอกเล่าจากคนรอบตัวมาว่า อันนี้ดี อันนี้ลงทุนแล้วรวย ทำให้ตัวเองเกิดกิเลสขึ้น  มีทั้งแบบไปลงทุนตามเขา มีทั้งแบบเอาเงินไปให้เขาช่วยลงทุน ซึ่งผลลัพธ์ที่ตามมาก็คือ ขาดทุน หรือเป็นหนี้ ซึ่งตัวอย่างก็มีให้เห็นมากมาย ไม่ว่าจะเป็น การลงทุนในGameFi หรือ Crypto ต่างๆที่เราได้รับข้อมูลมาจากการบอกเล่าหรือการชักชวน ทำให้ผลลัพธ์สุดท้ายนก็คือการเสียเงินไปเปล่าๆ ดังนั้นหากเราอยากมีเงินออม เราต้องควบคุมความโลภของตัวเองให้ดี ควรแบ่งเงินเป็นส่วนๆ ส่วนไหนจะใช้จ่าย ส่วนไหนจะเก็บ ส่วนไหนจะลงทุน หากคุณควบคุมไม่ได้ สุดท้ายคุณอาจจะไม่เหลือเงินสักบาทเลย</p>

<h4 style="color: #5236FF"><span class="numberCircle">3</span> ภาวะเงินเฟ้อ</h4>
<p>เงินเฟ้อ คำนี้หลายคนอาจจะไม่เข้าใจ ซึ่งมันคือสภาวะที่ทำให้เงินมีค่าน้อยลง ทำให้สินค้าและบริการต่างๆแพงขึ้น ซึ่งต้นเหตุมาจากระบบเศรษฐกิจ ซึ่งการแก้ไขก็ได้แต่หวังพึ่งหน่วยงานที่เกี่ยวข้อง แล้วมันส่งผลต่อการออมของเรายังไง ต้องบอกก่อนว่ามันมีผลอย่างมากเลย เพราะคุณมีรายได้เท่าเดิม แต่มีรายจ่ายมากขึ้น ทำให้เป้าหมายการออมของเรามันทำได้ยากขึ้น หรือต้องใช้เวลานานขึ้น และเราออมเงินได้น้อยลงนั่นเอง</p>

<h4 style="color: #5236FF"><span class="numberCircle">3</span> เหตุการณ์ไม่คาดคิด</h4>
<p>เหตุการณ์ที่ไม่คาดคิดมันมักจะอยู่เหนือการควบคุมเสมอถือว่าเป็นอุปสรรคที่ร้ายแรงมาก ซึ่งมันส่งผลตต่อแผนการออมของเราอย่างมาก เช่นการเจ็บป่วย อุบัติเหตุ ทำให้เราต้องใช้เงินออมไปกับค่ารักษา ค่าซ่อมแซม หรือชดเชยค่าเสียหายต่างๆ ทำให้เงินที่เราเก็บมาหายวับไปกับตา  มันคงทำให้คุณเศร้าใจเป็นอย่างมาก แต่มันก็มีทางออกหากคุณมีการทำประกันในด้านต่างๆไว้ เพื่อคอยช่วยเหลือค่าเสียหายต่างๆ ทำให้ผลกระทบที่มีต่อเงินออมของคุณมีน้อยลง หรืออาจจะไม่มีผลเลยก็ได้</p>

<p>ไม่ว่าจะเจออุปสรรคอะไร หากคุณมีความตั้งใจและมีวินัยพอ มันก็จตะไม่มีผลกับเป้าหมายการออมเงินของคุณ เพราะตัวแปรหลักที่ส่งผลที่สุดต่อการออมเงิน ว่าจะทำได้หรือไม่ได้ มันก็คือ</p>
<h2 style="color: #5236FF; text-align:center">"ตัวคุณเอง"</h2>