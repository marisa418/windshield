<style>
    .numberCircle {
        border-radius: 50%;
        width: 36px;
        height: 36px;
        padding: 3px 9px;
    
        background: #5338ff1a;
        color: #5338ff;
        text-align: center;
    }
</style>

<h3 style="color: #5236FF">ออมเงิน เดอะซีรีย์ Ep.1 อยากมีเงินเก็บ ต้องทำอย่างไร</h3>
<p>สำหรับคนที่อยากมีเงินเก็บหรืออยากรวย สิ่งนึงที่ทุกคนต่างก็คิดขึ้นมาก็คือการออมเงิน แต่การออมเงินนั้น ไม่ใช่สิ่งที่จะทำได้ง่ายเลย เพราะมักจะมีปัจจัยหลายอย่างมาขัดขวางคุณ ทั้งจากสิ่งต่างๆ หรือแม้กระทั้งจากตัวคุณเอง ดังนั้นหากอยากมีเงินเก็บมี 3 สิ่งที่เกี่ยวกับตัวคุณที่ต้องทำให้ได้ แล้วการออมเงิน ก็จะไม่ใช่เรื่องยากอีกต่อไป</p>

<h4 style="color: #5236FF"><span class="numberCircle">1</span> สร้างวินัยให้ตัวเอง</h4>
<p>ในการที่เราจะเก็บเงินนั้น  มีหลายแบบให้เราได้เลือกไม่ว่าจะเป็นการออมเงินรายวัน ออมเงินรายเดือน หรือออมเงินตามเงื่อนไขที่เราตั้งขึ้นมา เช่น ออมเหรียญ 10 ออมธนบัตร 50 เป็นต้น  และช่องทางการออมก็มีผลเช่นกัน บางคนหยอดกระปุก บางคนฝากที่ธนาคาร  แต่ส่วนมากแล้วหลายคนคงเลือกหยอดกระปุกเพราะเวลามีเรื่องฉุกเฉินเกิดขึ้นจะได้เอาไปใช้ได้ทันที  ไม่ต้องไปยุ่งยากเวลาไปถอนที่ธนาคาร แต่การออมทั้งแบบหยอดกระปุกและธนาคารนั้น ต่างก็มีสิ่งที่เหมือนกันคือ บางครั้งคนออมก็ไม่ได้ใส่ใจมากพอ วันไหนจำได้ก็เก็บ วันไหนจำไม่ได้ก็ผ่านไป ทำให้พอเวลาผ่านไปก็ไม่ได้รู้สึกจริงจังกับการออมและสุดท้ายก็เลิกทำไปในที่สุด ดังนั้นหากเราอยากมีเงินเก็บ เราต้องตั้งเป้าหมาย ตั้งใจ และลงมือทำอย่างจริงจังในทุกวัน เพียงเท่านี้เงินออมของเราก็จะเพิ่มขึ้นในทุกๆวัน</p>

<h4 style="color: #5236FF"><span class="numberCircle">2</span> ปรับเปลี่ยนวิธีคิด</h4>
<p>สำหรับการปรับเปลี่ยนวิธีคิดถือว่าเป็นสิ่งสำคัญพอสมควร เพราะหากเรามีความคิดที่ผิด เป้าหมายการเก็บเงินของเราก็อาจจะไม่สำเร็จเลย เช่น เราตั้งเป้าหมายที่จะออมเงินทุกวัน วันละ 100 แต่เรามีวิธีการคิดคือ ถ้าเงินเราเหลือเราถึงจะเอาไปออม ถ้าคุณเป็นหนึ่งในคนที่คิดแบบนี้ ชีวิตของคุณก็คงจะไม่มีเงินเก็บกับเขาสักที ดังนั้นแทนที่คุณจะคิดว่าเหลือใช้ค่อยออม คุณลองเปลี่ยนเป็นแบ่งเงินไปออม แล้วเหลือเท่าไหร่ค่อยใช้จะดีกว่ามั้ย ถ้าคุณคิดและทำแบบนี้ได้ เงินเก็บของคุณก็จะงอกเงยยิ่งขึ้น อย่างแน่นอน</p>

<h4 style="color: #5236FF"><span class="numberCircle">3</span> วางแผนการใช้เงิน</h4>
<p>การวางแผนการใช้เงินถือว่าเป็นวิธีที่จะทำให้คุณจัดการรายละเอียดต่างๆในเรื่องการเงินของคุณได้ดีมากขึ้น และทำให้คุณได้ทราบถึงสถานะทางการเงินของคุณในปัจจุบันได้อย่างทันที แล้วมันมีผลกับเงินเก็บของคุณอย่างไรละ แน่นอนมันมีผล หากคุณมีการวางแผนทางการเงินของคุณว่าจะแบ่งค่าใช้จ่ายในส่วนต่างๆเท่าไหร่ตั้งแต่ต้น จะทำให้คุณใช้เงินไปกับสิ่งที่เหมาะสมและจำเป็น  ทำให้คุณจัดสรรเงินสำหรับเก็บได้ เพราะตามธรรมชาติของมนุษย์หากเงินทั้งหมดมากองอยู่รวมกัน ยังไงคุณก็ต้องหาวิธีใช้จนหมดแน่นอน</p>

<p>จาก 3 ข้อด้านบน ก็คงจะเห็นได้ว่ามันไม่ใช่สิ่งที่ทำได้ยาก เพราะสิ่งที่ต้องเริ่มทำมันมาจากตัวเราเอง ไม่ได้มีการไปปรับเปลี่ยนสิ่งต่างๆ นอกจากการปรับทัศนคติของตัวเราเอง ดังนั้นหากเราใส่ใจและตั้งใจมากพอ คู่ไปกับวินัยที่เราสามารถสร้างขึ้นได้ การที่จะมีเงินเก็บก็ไม่ใช่เรื่องยากอีกต่อไป</p>